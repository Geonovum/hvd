# Vereisen thema Mobiliteit {#3855C198}

Naast de algemeen geldende vereisten die benoemd zijn in het hoofdstuk <a href='#207C051B'>Algemene vereisten HDV</a>, gelden voor het thema Mobiliteit een aantal aanvullende technische vereisten. In sommige gevallen geldt een aanscherping van een algemeen geldende vereiste. Deze aanvullende en aangescherpte vereisten zijn hieronder benoemd.<br/>

## Data {#2AC56743}

In de <a href='https://eur-lex.europa.eu/legal-content/NL/TXT/HTML/?uri=CELEX:32023R0138#d1e32-48-1' target='_blank'>bijlage van de uitvoeringverordening</a> staat vermeld welke datasets onder dit thema vallen en worden de specificaties van de datasets opgesomd. Bij dit thema gelden specificaties over actualiseringsfrequentie en –termijn, generalisatieniveaus (bij vervoersnetwerken) en granulariteit en sleutelkenmerken (bij binnenwateren).<br/>

Voor datasets over vervoersnetwerken geldt dat de datasets gebruik moeten maken van in de Unie of internationaal erkende en openbaar gedocumenteerde gecontroleerde woordenlijsten en taxonomieën, voor zover beschikbaar.<br/>

Voor datasets over binnenwateren geldt, in afwijking van wat staat beschreven bij Algemene vereisten HVD, dat de datasets een formaat moeten hebben zoals is gedefinieerd in <a href='https://eur-lex.europa.eu/legal-content/NL/TXT/HTML/?uri=CELEX:32005L0044' target='_blank'>Richtlijn 2005/44/EG.</a><br/>

## Metadata {#72173374}

Voor datasets over vervoersnetwerken geldt dat de metadata ten minste de metagegevenselementen moet bevatten zoals uiteengezet in <a href='https://eur-lex.europa.eu/legal-content/NL/TXT/HTML/?uri=CELEX:32008R1205' target='_blank'>Verordening (EG) nr. 1205/2008</a>.<br/>

Voor datasets over binnenwateren geldt dat de metadata volledig, en op internet beschikbaar moet zijn, in een open en machineleesbaar formaat dat in de Unie of internationaal erkend is.<br/>

## Beschikbaar stellen {#7F1DD93B}

De datasets die onder dit thema vallen moeten, naast via API’s, ook beschikbaar worden gesteld middels bulksgewijze downloads.<br/>

Voor datasets over vervoersnetwerken geldt dat de online documentatie van de datasets volledig en openbaar toegankelijk moet zijn. Hierin moet ten minste de gegevensstructuur en -semantiek worden beschreven.

Voor datasets over binnenwateren geldt dat de documentatie van de dataset in overeenstemming moet zijn met <a href='https://eur-lex.europa.eu/legal-content/NL/TXT/HTML/?uri=CELEX:32005L0044' target='_blank'>Richtlijn 2005/44/EG</a> en de uitvoeringsmaatregelen en -normen op basis van diezelfde Richtlijn 2005/44/EG.

