# Vereisen thema Statistieken {#457E4791}

Naast de algemeen geldende vereisten die benoemd zijn in het hoofdstuk <a href='#207C051B'>Algemene vereisten HDV</a>, gelden voor het thema Statistieken een aantal aanvullende technische vereisten. In sommige gevallen geldt een aanscherping van een algemeen geldende vereiste. Deze aanvullende en aangescherpte vereisten zijn hieronder benoemd.<br/>

## Data {#15102A3E}

In de <a href='https://eur-lex.europa.eu/legal-content/NL/TXT/HTML/?uri=CELEX:32023R0138#d1e32-48-1' target='_blank'>bijlage van de uitvoeringverordening</a> staat vermeld welke datasets onder dit thema vallen en staan de specificaties van de datasets gespecifieerd. Bij dit thema gelden specificaties over tijdreeksen, updatefrequentie, uitsplitsingen en sleutelkenmerken.<br/>

De datasets onder dit thema hebben een CSV, XML (SDMX) of JSON formaat. Ook een ander formaat zoals beschreven bij <a href='#120E3368'>Algemene vereisten HVD</a> dat daarnaast openbaar gedocumenteerd is, is toegestaan.<br/>

De datasets dienen gebruik te maken van in de Unie of internationaal erkende en openbaar gedocumenteerde gecontroleerde woordenlijsten en taxonomieën, voor zover beschikbaar.<br/>

## Metadata {#283153A2}

De metadata waarin de datasets zijn beschreven, is beschikbaar in een goed uitgewerkt gestructureerd bestand met ten minste een beschrijving van de statistische gegevens, de statistische concepten, de methoden en bevat informatie over de gegevenskwaliteit.<br/>

## Beschikbaar stellen {#07622FCB}

De datasets die onder dit thema vallen moeten, naast via API’s, ook beschikbaar worden gesteld middels bulksgewijze downloads.<br/>

De volledige documentatie van de datasets onder dit thema moet online gepubliceerd worden en openbaar toegankelijk zijn. Hierin wordt tenminste de gegevensstructuur en -semantiek beschreven.

