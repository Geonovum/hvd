# Vereisen thema Geodata {#7BE46384}

Naast de algemeen geldende vereisten die benoemd zijn in het hoofdstuk <a href='#207C051B'>Algemene vereisten HDV</a>, gelden voor het thema Geodata een aantal aanvullende technische vereisten. In sommige gevallen geldt een aanscherping van een algemeen geldende vereiste. Deze aanvullende en aangescherpte vereisten zijn hieronder benoemd waarbij ze zijn onderverdeeld in vereisten voor de data, vereisten voor de metadata en vereisten voor het beschikbaar stellen.<br/>

## Data {#1128D4E8}

In de <a href='https://eur-lex.europa.eu/legal-content/NL/TXT/HTML/?uri=CELEX:32023R0138#d1e32-48-1' target='_blank'>bijlage van de uitvoeringsverordening</a> staat vermeld welke datasets het betreft en de specificaties van de datasets.  Een aantal van deze datasets vallen ook onder INSPIRE thema’s. Bij andere datasets wordt verwezen naar data die is gedefinieerd in de Verordening inzake gemeenschappelijk landbouwbeleid. Bij dit thema gelden specificaties over generalisatieniveaus, de geografische dekking, sleutelkenmerken, actualiteit en vertrouwelijkheid van persoonsgegevens.<br/>

De datasets van dit thema dienen een formaat te hebben zoals beschreven bij Algemene vereisten HVD. Aanvullend geldt dat het formaat openbaar gedocumenteerd is.<br/>

## Metadata {#3C8F1C2E}

De metadata waarmee de datasets worden beschreven die ook onder INSPIRE vallen, bevatten ten minste de metagegevenselementen zoals uiteengezet in <a href='https://eur-lex.europa.eu/legal-content/NL/TXT/HTML/?uri=CELEX:32008R1205' target='_blank'>Verordening (EG) nr. 1205/2008</a>.<br/>

## Beschikbaar stellen {#3EEAEDCB}

De datasets die onder dit thema vallen moeten, naast via API’s, ook beschikbaar worden gesteld middels bulksgewijze downloads.<br/>

Bij de datasets betreffende referentie- en landbouwpercelen dient rekening gehouden te worden met de lopende uitvoering van <a href='https://eur-lex.europa.eu/legal-content/NL/TXT/HTML/?uri=CELEX:32007L0002' target='_blank'>Richtlijn 2007/2/EG</a> en met de verplichting van artikel 67, leden 3 en 5, van <a href='https://eur-lex.europa.eu/legal-content/NL/TXT/HTML/?uri=CELEX:32021R2116' target='_blank'>Verordening (EU) 2021/2116</a>.

