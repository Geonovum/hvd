# Vereisten thema Aardobservatie en milieu {#5C0050A5}

In de <a href='https://eur-lex.europa.eu/legal-content/NL/TXT/HTML/?uri=CELEX:32023R0138#d1e32-48-1' target='_blank'> bijlage van de uitvoeringsverordening</a> worden de INSPIRE thema’s benoemd die onder het thema Aardobservatie en milieu van HVD vallen. Het betreft datasets van 19 verschillende INSPIRE thema’s. Daarnaast vallen datasets die zijn geproduceerd of gegenereerd in het kader van een dertigtal milieurichtlijnen onder dit HVD thema.<br/>

Naast de algemeen geldende vereisten die benoemd zijn in het hoofdstuk <a href='#207C051B'>Algemene vereisten HDV</a>, gelden voor het thema Aardobservatie en milieu een aantal aanvullende technische vereisten. In sommige gevallen geldt een aanscherping van een algemeen geldende vereiste. Deze aanvullende en aangescherpte vereisten zijn hieronder benoemd waarbij ze zijn onderverdeeld in vereisten voor de data, vereisten voor de metadata en vereisten voor het beschikbaar stellen.<br/>

## Data {#382BA63C}

In de <a href='https://eur-lex.europa.eu/legal-content/NL/TXT/HTML/?uri=CELEX:32023R0138#d1e32-48-1' target='_blank'>bijlage van de uitvoeringverordening</a> staat vermeld welke datasets het betreft en de specificaties van de datasets. Bij dit thema gelden specificaties over historische datasets en generalisatieniveaus. <br/>

De datasets van dit thema dienen een formaat te hebben zoals beschreven bij <a href='#120E3368'>Algemene vereisten HVD</a>. Aanvullend geldt dat het formaat openbaar gedocumenteerd is.<br/>

De datasets moeten gebruik maken van, in de Unie of internationaal erkende en openbaar gedocumenteerde gecontroleerde woordenlijsten en taxonomieën, voor zover deze beschikbaar zijn.<br/>

## Metadata {#3022960A}

De metadata waarmee de datasets worden beschreven die onder INSPIRE vallen, bevatten ten minste de metagegevenselementen zoals uiteengezet in <a href='https://eur-lex.europa.eu/legal-content/NL/TXT/HTML/?uri=CELEX:32008R1205' target='_blank'>Verordening (EG) nr. 1205/2008</a><br/>

## Beschikbaar stellen {#6C6CD0B6}

De datasets die onder dit thema vallen moeten, naast via API’s, ook beschikbaar worden gesteld middels bulksdownload, behalve de historische versies van datasets onder dit thema. Daarvoor geldt dat ze via API’s <i>of</i> via bulkdownload beschikbaar worden gesteld.

De volledige documentatie van de datasets onder dit thema moet online gepubliceerd worden en openbaar toegankelijk zijn. Hierin wordt tenminste de gegevensstructuur en -semantiek beschreven.<br/>
