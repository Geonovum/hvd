# Vereisen thema Bedrijven {#338F707A}

Naast de algemeen geldende vereisten die benoemd zijn in het hoofdstuk <a href='#207C051B'>Algemene vereisten HDV</a>, gelden voor het thema Bedrijven en eigendom van bedrijven een aantal aanvullende technische vereisten. In sommige gevallen geldt een aanscherping van een algemeen geldende vereiste. Deze aanvullende en aangescherpte vereisten zijn hieronder benoemd.<br/>

## Data {#09E5F961}

In de <a href='https://eur-lex.europa.eu/legal-content/NL/TXT/HTML/?uri=CELEX:32023R0138#d1e32-48-1' target='_blank'>bijlage van de uitvoeringverordening</a> staat vermeld welke datasets onder dit thema vallen en staan de specificaties van de datasets benoemd. Bij dit thema gelden specificaties over actualisering en sleutelkenmerken.<br/>

De datasets worden beschikbaar gesteld onder de, bij <a href='#0A0CAE2E'>Algemeene vereisten HVD</a> genoemde licentie, in voorkomend geval met aanvullende voorwaarden voor het hergebruik van persoonsgegevens.<br/>

De datasets hebben een formaat zoals beschreven bij <a href='#120E3368'>Algemene vereisten HVD</a> met daarnaast de specificaties: <br/>
<ul><li>XHTML formaat voor documenten die binnen het toepassingsgebied van <a href='https://eur-lex.europa.eu/legal-content/NL/TXT/HTML/?uri=CELEX:32019R0815' target='_blank'>Gedelegeerde Verordening (EU) 2018/815</a> van de Commissie vallen;</li>
<li>In andere formaten indien en voor zover voorgeschreven bij het toepasselijke Unierecht;</li>
<li>Machineleesbaarheid is niet vereist voor gegevens die worden bewaard in niet-machineleesbare formaten (bijvoorbeeld gescande bedrijfsdocumenten) of voor ongestructureerde/niet machineleesbare gegevensvelden die deel uitmaken van machineleesbare documenten.</li>
</ul>

De datasets dienen gebruik te maken van in de Unie of internationaal erkende en openbaar gedocumenteerde gecontroleerde woordenlijsten en taxonomieën, voor zover beschikbaar (zoals de Core Business Vocabulary).

## Metadata {#569CAE7E}

Voor de volledige metadata die de datasets beschrijven geldt:<br/>
<ul><li>Voor documenten die binnen het toepassingsgebied van <a href='https://eur-lex.europa.eu/legal-content/NL/TXT/HTML/?uri=CELEX:32016R1437' target='_blank'>Gedelegeerde Verordening (EU) 2016/1437</a> vallen, de in die verordening gespecificeerde metagegevens, indien van toepassing;</li>
<li>Voor andere documenten, de metagegevens die zijn voorgeschreven bij het toepasselijke EU-recht, indien van toepassing. </li>
</ul>

## Beschikbaar stellen {#53DEF0B6}

De datasets die onder dit thema vallen moeten, naast via API’s, ook beschikbaar worden gesteld middels bulksgewijze downloads.<br/>

De volledige documentatie van de datasets onder dit thema moet online gepubliceerd worden en openbaar toegankelijk zijn. Hierin wordt tenminste de gegevensstructuur en -semantiek beschreven.

